Guarg è meno esperto nell'arte dell'infiltrazione rispetto a suo fratello Orlando, ma ciò che gli manca in termini di finezza sociale e ingegno lo compensa con l'abilità di leader militare e incantatore. Si dice, a voce mai troppo alta, che i fratelli non siano interamente di stirpe demoniaca, il che spiegherebbe la facilità di Orlando nel socializzare con gli umani, e la maestria di Guarg nella magia della Luce, abbastanza insolita per un demone. Nonostante queste voci, Guarg rimane un comandante popolare, noto per le sue tattiche di guerra lampo che hanno permesso agli eserciti del Sovrano di ottenere più di qualche vittoria su Ashan.