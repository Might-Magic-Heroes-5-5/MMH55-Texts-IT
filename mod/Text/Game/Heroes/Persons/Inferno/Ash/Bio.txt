Ash prese il suo nome durante un'invasione contro Irollan, quando guidò una carica di cavalleria composta da Incubi attraverso una zona della foresta per diverse settimane di seguito, muovendosi troppo velocemente perché le frecce dei nemici potessero raggiungerli. Sebbene all'inizio i suoi parenti non capissero la sua tattica, divenne presto evidente: la foresta finì per prendere fuoco dalle braci dei cavalli demoniaci e gli elfi non ebbero altra scelta che ritirarsi, poiché nemmeno la pioggia evocata dai druidi poteva spegnere le fiamme infernali. Dopo che ebbe finito, rimase solo la cenere.