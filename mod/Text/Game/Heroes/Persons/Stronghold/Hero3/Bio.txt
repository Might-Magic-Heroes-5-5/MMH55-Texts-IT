In certi periodi della storia degli Orchi ci sono state streghe particolarmente in sintonia con i poteri oscuri ereditati dai loro antenati demoniaci, e Garuna è una di queste. Nata da uno Sciamano che stava partecipando a un sacrificio rituale nonostante la sua gravidanza avanzata, fu messa al mondo nel mezzo di una cerimonia di spargimento di sangue e intenso fervore, che sembra averle concesso un'affinità speciale per la magia empia. La notte prima di una grande battaglia si ritira spesso nella sua tenda con alcuni prigionieri, e ne emerge solo il giorno successivo ricoperta di sangue e crepitante di energie oscure.